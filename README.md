# Web Typography, 2021/2022

## Onderbouwing

### Typografie
Ik heb voor de typografie gekozen om het gebruik te maken van de Brenner familie. Hier zaten een aantal fonts tussen, die toen ik ze zag, meteen voor ogen zag waar ze gebruikt konden worden in de captions. Zoals beschreven is de typeface zeer flexibel en heb ik als designer meer controle over de scenes.<br>


Vervolgens heb ik de tekst op de video geplaatst. Ik wilde graag het effect geven van normale ondertiteling, die vaak onderin in het midden getoont wordt. Echter wilde ik alsnog wat ruimte buiten de video overlaten voor kleureffecten. (hier later meer over). <br>

Zo heb ik voice 1, die ik maar even Sir noem, Brenner Mono Regular gebruikt. Sir spreekt nog kalm, maar er zit wel een serieuze ondertoon in de stem. Vandaar dat ik deze een grootte van 1.2rem heb gegeven en deze font weight regular heb gegeven. De manier van spreken is op zich nog neutraal. <br>

Voor het hoofdpersonage heb ik gekozen om gebruik te maken van Brenner Sans Condensed Medium. Dit omdat het personage enigszins mompelend, maar toch met wederom een serieuze ondertoon praat. De reden dat ik het font weight medium heb gemaakt, is omdat het personage best een zware stem heeft.  <br>

Voor het persoon dat "Fuck off, skinjob!" zegt, heb ik gekozen om gebruik te maken van Brenner Sans Condensed Light. Dit omdat het persoon het best agressief fluistert. Ik vond het daarom gepast om een condensed variant te gebruiken, maar wel italic en light, om het fluister effect te visualiseren. <br>

Voor de computer baseline tester stem heb ik gebruik gemaakt van Brenner Mono Medium. Ik heb gekozen voor mono, omdat er geen persoon zichtbaar is, maar het de stem spreekt via de muur met camera erin. Wel vond ik de stem streng overkomen, maar niet boos o.i.d. dus vandaar dat deze medium is. Daarnaast heb ik gekozen om dit italic te maken, aangezien ik het 'blikgeluid' wat te horen is, goed over wil brengen. <br>

Nadat de test goed voltooid is, klinkt de baseline tester stem in zijn nopjes. Ik vond Brenner Mono Light hier gepast. De toon is een stuk vriendelijker, vandaar light. Daarnaast wederom weer het "blikgeluid" van de stem, wat ik wilde visualiseren door het cursief te maken. <br>

Nadat het hoofdpersonage totaal "off" baseline antwoord, is de baseline tester stem ontevreden en klinkt deze extreem streng en gefrustreerd. Hierdoor heb ik gekozen om Brenner Mono Bold te gebruiken met een grootte van 2rem. Ik wilde het gefrustreerde en geïrriteerde gedeelte van de stem visualiseren door deze bold te maken, de grootte van het font helpt hier ook aan mee.


### Kleurkeuzes
Ik heb de achtergrond achter de video zwart gehouden, om zo de focus op de video en captions te leggen, maar ook zodat andere geluidseffecten d.m.v. kleur sneller opvallen en eruit springen. <br>

Voor de verschillende alarmen die in de video te horen zijn, heb ik gebruik gemaakt van kleur. Zo heb ik bij het eerste alarm (9 seconden in de video), die redelijk zwaar klinkt ten opzichte van de resterende alarmen, gebruik gemaakt van de kleuren rood en blauw. Ik merkte zelf dat het alarm zwaarder klonk, en ik vond persoonlijk dat het alarm ook zwaarder wordt naarmate het bezig is. Hiervoor heb ik als beginpunt een fel blauwe kleur gekozen, om de aandacht te trekken en laat ik deze om flitsen naar een rode kleur. Om de transitie van het geluid te visualiseren. Bij het alarm schoten mijn gedachten naar de sirene van een politie auto, die gebruik maken van de kleuren rood en blauw. Vandaar deze kleuren. <br>

Vervolgens is er een hoger gepitcht alarm te horen (op seconde 12). Deze wilde ik laten onderscheiden van het eerst alarm. Omdat het wat higher pitched is, wilde ik een lichtere kleur dan rood gebruiken, maar alsnog een kleur die redelijk schreeuwt. Vandaar dat ik voor knal oranje heb gekozen. De kleur verloopt, naarmate het alarm hoger wordt, snel naar wit om zo het verloop van het alarm te visualiseren. De kleur blijft ook even wit, totdat het volgende geluid te horen is (13 seconden in de video), waar het weer terug flitst naar zwart. <br>

Daarna volgen er een aantal korte alarmen, die ik heb gevisualiseerd met de kleur rood. Deze zijn kort in beeld zichtbaar, dit omdat het alarm ook kort klinkt. Vervolgens is er weer een geluid te horen rond het moment dat er "Fuck off, skinjob" wordt gezegd tegen het hoofdpersonage. Ook hier wilde ik de impact van het geluid visualiseren, maar aangezien het geen alarm is en ik enkel de nadruk wilde leggen op wat er gezegd wordt tegen het persoon, heb ik deze wit gemaakt. De kleur wit is gekozen om het surprise effect naar voren te brengen, zonder dat de kijker denkt dat het misschien een alarm is. Vervolgens flitst het scherm weer rood, om zo nog een alarm te visualiseren. Daarna flitst het scherm weer naar zwart, om te laten zien dat het alarm weer voorbij is. <br>

Vervolgens volgt de scene waarbij de irritante piep steeds duidelijker te horen is en dus heb ik dit gevisualiseerd door de achtergrond van zwart naar knalrood te laten faden. Zo zou je kunnen zien dat er iets intens opbouwt, zonder het te hoeven horen. Op het einde van de pieptoon flitst de achtergrond weer terug naar de zwarte kleur. Zo weet je dat de intense pieptoon voorbij is. <br>

Tot slot hoor je in de tweede scene sfeervol geluid op de achtergrond. Ik heb dit proberen te visualiseren door kleur boven de video te plaatsen, in de vorm van een radial gradient. De gradient bestaat uit een lichtelijk blauwe en grijze kleur. Ik wilde het sfeervolle geluid weergeven als een vage waas, die pulseert op het intenser en minder intens worden van het sfeervolle geluid. Zodra het sfeervolle geluid voorbij is, flitst het scherm even en verdwijnt de gradient, waarbij de achtergrondkleur weer zwart wordt. Zo heb ik het gevoel dat het hoofdpersonage weer terug "snapped" naar de realiteit gevisualiseerd. <br>


### Animaties
De eerste animatie die zichtbaar is op beeld is de animatie waar de video een draai maakt, in combinatie met de rode en blauwe kleur. Dit omdat het alarm dus redelijk zwaar klonk vergeleken met de andere alarmen en ik het dus wat heftiger wilde visualiseren. <br>

Vervolgens heb ik een animatie toegepast op de plaatsing van de video bij de intenser wordende pieptoon. Ik wilde een misselijkmakend gevoel creëren en dus heb ik het beeld langzaam laten schommelen, alsof je op zee zit. Dit heeft niets met de zee te maken, maar meer met het misselijke gevoel wat sommige mensen hierbij kunnen krijgen. Tijdens deze animatie heb ik op het einde het beeld even in laten zoomen, omdat de pieptoon op dat moment het aller heftigst is. Zodra de pieptoon eindigt, zoomt de video weer terug naar de originele grootte. <br>

Ik heb d.m.v. een animatie de gradient over scene 2 proberen mee te bewegen op het sfeervolle geluid. Door veel te spelen en testen of het werkt, ben ik gekomen op een soort pulserend of golfachtig effect, waar de opacity intenser wordt, naarmate het geluid intenser wordt. Daarbij zakt de opacity ook iets, als het geluid minder intens wordt. <br>



## Webtypografie 2021/2022

Als je doof bent, of als je om een andere reden geen geluid kunt horen, dan mis je veel informatie als je een film kijkt. Knisperende voetstappen, langzaam aanzwellende muziek, nerveus getik op een deur, je hoort het natuurlijk allemaal niet. Nu bestaat er zoiets als *closed caption*, wat een type ondertiteling is waarbij ook dingen als omgevingsgeluiden en de muziek beschreven worden. Hierdoor krijgt een kijker die informatie wel binnen.

Alleen wordt die auditieve informatie nogal neutraal beschreven. Het geluid van huilend persoon zou bijvoorbeeld beschreven kunnen worden als *snikgeluid op de achtergrond*. En iemand die lacht zou geschreven kunnen worden als *iemand lacht.* Heel neutraal, bijna zakelijk, en bovendien allebei in precies hetzelfde neutrale lettertype. Terwijl het toch echt over twee heel verschillende emoties gaat. 

Dat kan visueel sterker. 

En dat gaan jullie doen.

## Leerdoelen

- Je kan de kennis over vormgeving die je hebt opgedaan tijdens de minor technisch toepassen met behulp van CSS
- Je kan verborgen nuance uit een audiotrack overtuigend vertalen naar visuele (typografische) beelden
- Je kan je typografische keuzes onderbouwen.
- Je hebt de exclusive design principles gebruikt.

## Oplevering

Je levert een werkende versie op, gemaakt met HTML, CSS en JavaScript. Deze staat op Github. In een duidelijke readme documenteer en onderbouw je je ontwerpkeuzes. Je developmentgeschiedenis is terug te vinden op GitHub.

Je levert ook een *screen recording* met audio op van je fragment. Dit is een video van de definitieve versie, gemaakt van jouw browserscherm.

De beoordeling is mondeling en volgt [de rubric uit het beoordelingsformulier](web-typografie-beoordeling.pdf).

## Typografische restricties

Je *moet* een van deze twee opties kiezen, en je keuze moet je onderbouwen. In je readme staat een uitleg over je overwegingen om de ene of de andere restrictie te kiezen.

### Optie 1: Systeemfont

De eerste optie is dat je gebruik maakt van het zogenaamde *systeemfont* van degene die naar jouw werk kijkt. Dit font verschilt per operating system, en het verschilt soms zelfs per versie van het operating system. Het is ook aan te passen door de gebruiker zelf. 

Je hebt dus geen controle over welk lettertype er precies gebruikt wordt. Het levert dus een onzeker, en beperkt typografisch palet op. Je hebt geen *light* versies, of *extrabold*. En ook geen serif en sans-serif versie van dezelfde familie. In dit geval heb je alleen de beschikking over normal, **bold** en _italic_. Dit heeft natuurlijk ook zijn voordelen!

### Optie 2: Brenner

Je kan er ook voor kiezen om gebruik te maken van de complete Brenner familie. Dit is een zeer uitgebreid en uiterst flexibel font. [Hier kan je je verdiepen in dit font](https://www.typotheque.com/blog/brenner_an_unusual_typeface_family_with_distinct_voices). Als je kiest voor dit font dan heb je de beschikking over een *sans serif*, een *condensed*, een *serif*, een *monotype*, een *slab*, een *display* en een *script* versie. En veel van deze versies hebben varianten van *light* tot *bold*, en allemaal zowel *bold* als *italic*.

Met Brenner zijn er natuurlijk veel en veel meer mogelijkheden dan met systeemfonts. Dat kan zowel een voordeel als een nadeel zijn. 

Voor een overzicht, zie [de brenner.pdf](brenner.pdf).

## Het fragment

Ik heb een fragment voorbereid. Het gaat om twee scenes uit *Blade Runner 2049*. De captions staan in de HTML, en ze verschijnen in sync met de video. [Kijk maar](closed-captions/index.html).

### De captions

De captions staan in de html, in het bestand index.html. Je kan aan elke paragraaf eventueel een of meer classes toevoegen. Bijvoorbeeld `voice1` of `voice2 soft`. Classes voeg je handmatig toe in de html.

Met JavaScript worden er een paar dingen extra gedaan: 

- er wordt aan elke paragraaf een unieke class toegevoegd (`p0`, `p1`, etc)
- Elk woord wordt in een aparte `span` gezet. Hierdoor kan je elk woord apart stylen, en eventueel ook [na elkaar laten verschijnen](https://github.com/cmda-minor-vid/web-typography-18-19/blob/master/closed-captions/css.css#L41).

### Tijdens het afspelen

Tijdens het afspeelen wordt er een class `on` op de caption gezet als hij moet verschijnen, en een class `off` als hij klaar is. *Zowel class `on` als class `off` blijft op de caption staan!*

De timimg van de captions kan je aanpassen in [closed-captions/captions.js](closed-captions/captions.js).

Er verschijnen ook classes op de body op momenten dat er geluiden worden afgespeeld, zoals `sound1` en `sound2`. Je kan geluiden toevoegen in [closed-captions/sounds.js](closed-captions/sounds.js).

*let op,* de geluiden zijn niet compleet, dit zal je zelf moeten aanvullen.

## Een eigen fragment (afgeraden, uitgebreide onderbouwing is nodig)

Je kan er ook voor kiezen om een eigen, *beter* fragment te gebruiken. Dit wordt afgeraden. De tijd die je besteedt aan het zoeken naar dat fragment kan je beter besteden aan het werken aan de opdracht. Bovendien blijkt dat er vaak fragmenten worden gekozen die niet goed voldoen aan de opdracht. Als je een ander fragment kiest dan *moet* je dit goed onderbouwd voorleggen aan je docent. De deadline hiervoor is vrijdagochtend in de eerste week.

### Waar moet je op letten bij het kiezen van een eigen fragment.
Lees de opdracht nog eens goed door. Waar gaat het ook al weer precies om? 

Voor een goede onderbouwing van je keuze voor een ander fragment moet je deze vragen in elk geval beantwoorden:

- Welke informatie zit er in de audio die echt niet zichtbaar is?
- Welke rol speelt de audio in het fragment?
- Werkt de scene nog zonder geluid?
- Waarom is dit fragment beter dan het aangeboden fragment?

Je kan dan de nodige HTML en JavaScript genereren door gebruik te maken van [caption generator](https://cmda-minor-vid.github.io/web-typography-18-19/generator/) (in Google Chrome). 

Als je de closed captions wil bewerken dan kan je een tool zoals [Amber Script](https://www.amberscript.com/en) gebruiken. Daar kan je exporteren als `.srt`, en die kan je weer door de generator halen.